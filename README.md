# Metode i tehnike testiranja programske podrške - projektni zadatak

Za temu ovog projekta odabrao sam automatsko testiranje web mjesta pomoću Selenium Web Drivera. Web mjesto koje će biti testirano u ovom projektu je webshop tvrtke Ferivi & Co. d.o.o. kojem je url: https://ferivisport.hr/

U ovom repozitoriju nalaze se testovi kojima se isprobava kretanje kroz samo web mjesto te neke osnovne aktivnosti koje se mogu izvršavati na nekom web shopu.

Svi testovi su pisani u Java programskom jeziku koristeći IntelliJ IDEA 2023 razvojno okruženje te Selenium, TestNG i Maven Surefire ovisnosti. Sveukupno u ovom projektu ima 5 testnih slučajeva koji se pokreću u skupu testova sa imenom "testSuite.xml" i koji su niže navedeni te ukratko opisani:

1) "Open and check website test" - ovdje se otvara web preglednik sa početnom stranicom www.google.hr u tražilicu unosi pojam 'Ferivi Sport' te pretražuje. Otvara se prvi ponuđeni link koji nije sponzorirani te se provjerava je li se otvorila ispravna stranica. Provjera se vrši tako da se provjeri prikazuje li se zaglavlje stranice koje je traženo preko XPATH. Ako nije otvorena ispravna stranica, test se prekida zato što se ne može pronaći element sa zadanim XPATH-om

2) "Search for specific products test" - ovaj test započinje sa otvorenim web mjestom https://ferivisport.hr/. Prvo se prihvaćaju kolačići klikom na gumb za prihvaćanje kolačića, nakon toga se u tražilicu unosi pojam 'Adidas Samba' koji se pretražuje. Nakon što se učita stranica sa rezultatima pretrage, provjerava se prikazuju li se rezultati unešenog pojma tako što se provjerava tekst sa vrha stranice na kojem piše pojam koji je pretraživan. Ako taj tekst sadrži pojam 'Adidas Samba' test je uspješan.

3) "Select category and filter items" - ovaj test sadrži dvije testne metode. Test započinje sa otvorenim web mjestom https://ferivisport.hr/. U prvoj metodi se prvo prihvaćaju kolačići klikom na gumb za prihvaćanje kolačića, nakon toga se odabire kategorija 'MUŠKARCI'. Nakon što se učita stranica, provjerava se je li stvarno otvorena stranica sa muškim artiklima, ako je test je prolazan. U drugoj testnoj metodi stranica se lista prema dolje za 400 pixela te se odabire filter 'SNIŽENO' za prikaz samo artikala na sniženju. Nakon toga stranica se podiže za 400 pixela i u odabranim filterima se provjerava je li aktivan filter 'Sniženo'. Ukoliko je aktivan, test je prolazan.

4) "Add to cart test" - ovaj test sadrži dvije testne metode. Test započinje sa otvorenim web mjestom https://ferivisport.hr/. U prvoj testnoj metodi se prvo prihvaćaju kolačići klikom na gumb za prihvaćanje kolačića, nakon toga se pretražuje pojam 'nike hlače fb8002'. Nakon što se učita stranica, otvara se prvi ponuđeni artikl. Pronalazi se pomoću XPATH elemant u kojem se nalazi kataloški broj koji se provjerava sadrži li u sebi pojam 'FB8002'. Ako da, test je prolazan. U drugoj testnoj metodi odabire se veličina L prethodno odabranog artikla te se dodaje u košaricu. S obzirom da je prethodno košarica bila prazna, provjerava se samo je li broj artikala u košarici veći od 0, ako je znači da je artikl uspješno dodan u košaricu i test je prolazan.

5) "Explore page and try to login" - ovaj test sadrži dvije testne metode. Test započinje sa otvorenim web mjestom https://ferivisport.hr/. U prvoj testnoj metodi se prvo prihvaćaju kolačići klikom na gumb za prihvaćanje kolačića, nakon toga se otvara stranica sa informacijama o Loyalty klubu. Kada se stranica otvori, lista se prema dolje pa prema gore kako bi se ispitala funkcionalnost stranice. Po završetku razgledanja stranice, ispituje se nalazi li se stvarno na stranici sa informacijama o Loyalty klubu tako što u sadržaju jednog odlomka provjerava sadrži li pojam 'Ferivi Loyalty Klub'. Ako da, test je prolazan. U drugoj testnoj metodi se u zaglavlju klikne na gumb 'Prijavite se' u polja za Email i lozinku se namjerno unose pogrešni podaci te se klika na gumb za prijavu. Ovdje se provjerava uspješnost prijave, te ako je prijava neuspješna test je prolazan.

Za ovaj projekt stranica je testirana u pregledniku Google Chrome i bio je potreban ChromeDriver koji omogućava da se testovi automatizirano izvode na navedenom pregledniku. ChromeDriver treba biti postavljen u direktorij 'C:\MTTPP\Projekt'.
Ukoliko nemate ChromeDriver, možete ga preuzeti ga na sljedećem linku: https://googlechromelabs.github.io/chrome-for-testing/. U ovom repozitoriju sadržan je ChromeDriver za aktualnu verziju Chromea (121.x). 

Ovaj skup testova izvodi se tako da preuzmete sadržaj ovog repozitorija, postavite na putanju 'C:\MTTPP\Projekt', buildate ga i pokrenete datoteku testSuite.xml. Drugi način pokretanja testova je kroz terminal. Trebate biti u korijenskoj mapi ovog projekta i unesete pojam 'mvn test' stisnete Ctrl+Enter. Po završetku izvođena testova pokrenutih kroz terminal možete otvoriti izvješće koje se nalazi u datoteci 'index.html' na lokaciji ...\ProjektMTTPP\target\surefire-reports.
